# Readings

## 1. 
Buddhaṃ saraṇaṃ gacchāmi
dhammaṃ saraṇaṃ gacchāmi
saṃghaṃ saraṇaṃ gacchāmi

Dutiyaṃ pi buddhaṃ saraṇaṃ gacchāmi
dutiyaṃ pi dhammaṃ saraṇaṃ gacchāmi
dutiyaṃ pi saṃghaṃ saraṇaṃ gacchāmi

Tatiyaṃ pi buddhaṃ saraṇaṃ gacchāmi
tatiyaṃ pi dhammaṃ saraṇaṃ gacchāmi
tatiyaṃ pi saṃghaṃ saraṇaṃ gacchāmi

(Khp. 1, Saraṅattayaṃ
http://www.accesstoinsight.org/canon/khuddaka/khp/khp-b.html#1)

## 2.
... Cittaṃ, bhikkhave, adantaṃ mahato anatthāya saṃvattatîti.
... Cittaṃ, bhikkhave, dantaṃ mahato atthāya saṃvattatîti.
... Cittaṃ, bhikkhave, aguttaṃ mahato anatthāya saṃvattatîti.
... Cittaṃ, bhikkhave, guttaṃ mahato atthāya saṃvattatîti.
... Cittaṃ, bhikkhave, arakkhitaṃ mahato anatthāya saṃvattatîti.
... Cittaṃ, bhikkhave, rakkhitaṃ mahato atthāya saṃvattatîti.
... Cittaṃ, bhikkhave, asaṃvutaṃ mahato anatthāya saṃvattatîti.
... Cittaṃ, bhikkhave, saṃvutaṃ mahato atthāya saṃvattatîti.

Nâhaṃ, bhikkhave, aññaṃ ekadhammaṃ pi samanupassāmi, yaṃ evaṃ adantaṃ
aguttaṃ arakkhitaṃ asaṃvutaṃ mahato anatthāya saṃvattati, yathayidaṃ cittaṃ.
Cittaṃ, bhikkhave, adantaṃ aguttaṃ arakkhitaṃ asaṃvutaṃ mahato anatthāya
saṃvattatîti.

Nâhaṃ, bhikkhave, aññaṃ ekadhammaṃ pi samanupassāmi, yaṃ evaṃ dantaṃ
guttaṃ rakkhitaṃ saṃvutaṃ mahato atthāya saṃvattati, yathayidaṃ cittaṃ. Cittaṃ,
bhikkhave, dantaṃ guttaṃ rakkhitaṃ saṃvutaṃ mahato atthāya saṃvattatîti.

(A.N. 1.4 [1.31-40] Adantavaggo
A.N. I.21-26, Abhavita sutta
http://www.accesstoinsight.org/canon/anguttara/an1-21.html)

## 3.
Nâhaṃ, bhikkhave, aññaṃ ekadhammaṃ pi samanupassāmi, yena anuppannā vā
akusalā dhammā uppajjanti, uppannā vā akusalā dhammā bhiyyobhāvāya vepullāya
saṃvattanti, yathayidaṃ, bhikkhave, micchādiṭṭhi. Micchādiṭṭhikassa, bhikkhave,
anuppannā ceva akusalā dhammā uppajjanti, uppannā ca akusalā dhammā bhiyyobhāvāya
vepullāya saṃvattanti.

Nâhaṃ, bhikkhave, aññaṃ ekadhammaṃ pi samanupassāmi, yena anuppannā vā
kusalā dhammā uppajjanti, uppannā vā kusalā dhammā bhiyyobhāvāya vepullāya
saṃvattanti, yathayidaṃ, bhikkhave, sammādiṭṭhi. Sammādiṭṭhikassa, bhikkhave,
anuppannā ceva kusalā dhammā uppajjanti, uppannā ca kusalā dhammā bhiyyobhāvāya
vepullāya saṃvattanti.

Nâhaṃ, bhikkhave, aññaṃ ekadhammaṃ pi samanupassāmi, yena anuppannā vā
kusalā dhammā nūppajjanti, uppannā vā kusalā dhammā parihāyanti, yathayidaṃ,
bhikkhave, micchādiṭṭhi. Micchādiṭṭhikassa, bhikkhave, anuppannā ceva kusalā dhammā
n’ūppajjanti, uppannā ca kusalā dhammā parihāyanti.

Nâhaṃ, bhikkhave, aññaṃ ekadhammaṃ pi samanupassāmi, yena anuppannā vā
akusalā dhammā nūppajjanti, uppannā vā akusalā dhammā parihāyanti, yathayidaṃ,
bhikkhave, sammādiṭṭhi. Sammādiṭṭhikassa, bhikkhave, anuppannā ceva akusalā dhammā
n’ūppajjanti, uppannā ca akusalā dhammā parihāyanti.

(A.N. 1.16.2, [1.298-301] Ekadhammapāli Dutiyavaggo)

## 4.
… bhikkhu anuppannānaṃ pāpakānaṃ akusalānaṃ dhammānaṃ anuppādāya
chandaṃ janeti; vāyamati; viriyaṃ ārabhati, cittaṃ paggaṇhāti; padahati.

… bhikkhu uppannānaṃ pāpakānaṃ akusalānaṃ dhammānaṃ pahānāya chandaṃ
janeti; vāyamati; viriyaṃ ārabhati, cittaṃ paggaṇhāti; padahati.

… bhikkhu anuppannānaṃ kusalānaṃ dhammānaṃ uppādāya chandaṃ janeti;
vāyamati; viriyaṃ ārabhati, cittaṃ paggaṇhāti; padahati.

… bhikkhu uppannānaṃ kusalānaṃ dhammānaṃ ṭhitiyā asammosāya
bhiyyobhāvāya vepullāya bhāvanāya pāripūriyā chandaṃ janeti; vāyamati; viriyaṃ
ārabhati, cittaṃ paggaṇhāti; padahati.…

(A.N. 1.18 [1.394-397] Apara-accharāsaṅghātavaggo)

